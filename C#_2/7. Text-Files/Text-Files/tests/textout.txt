vlad_karamfilov Не е добра практика метода ти ReadFile() да изкарва грешките на конзолата(счита се че изкарването на грешките на конзолата е страничен ефект). ReadFile() трябва или да прочита текста и да го връща в string(т.е. да си свърши работата, за която е направен) или да хвърли Exception, който да се прихване в Main метода и всички тези изкарвания на грешки да стават в Main метода. В случая на тази малка задачка резултатът ще е еднакъв независимо дали try-catch блока ти ще е в Main или в ReadFile  метода, и затова поста ми може да се тълкува като заяждане, но от гледан точка на добрите практики по-добре да е в Main метода. Ако още не съм те убедил, представи си че програмата ти е по голяма и някъде в нея искаш да прочетеш отново файл и използваш ReadFile. Ако файлът ти не се прочете поради грешка ти няма да можеш да обработиш Exception-а както смяташ за добре, дори няма да разбереш дали файлът се е прочел, а за сметка на това конзолата ти ще се пълни със съобщения. Съвета който ти давам е да запомниш че един метод или трябва да свърши коректно работата си или да хвърли Exception(всякакви други резултати и странични ефекти като писане по конзолата се смятат за лоша практика). Поздрави.3.Write a program that enters file name along with its full file path (e.g. C:\WINDOWS\win.ini), reads its contents and prints it on the console. Find in MSDN how to use System.IO.File.ReadAllText(…). Be sure to catch all possible exceptions and print user-friendly error messages.

Здравейте!

Ето моето решение: http://pastebin.com/zb8jN9UT

Обяснение: 

Чета пътя към файла, който искаме да прочетем и го предавам на метода ReadFile. Опитвам да прочета файла, и ако възникне някое изключение с catch го прихващам. Описах всички изключения, които метода ReadAllText() на класа File може да хвърли, като за 2 от изключенията съм използвал системното съобщение за грешка, тъй като тези изключения са по-общи и могат да бъдат предизвикани от няколко случая. 

Изключенията за метода ReadAllText() можете да намерите тук: http://msdn.microsoft.com/en-us/library/ms143368.aspx

Моля, ако съм изпуснал нещо, да споделите. :)

Екип модератори: Добавих условие на задачата. 
